Vindmølleproducenten skifter sine 6.000 danske ansatte til den cloudbaserede KMD Payroll Cloud.\n”KMD Payroll Cloud passer perfekt til os, da løsningen optimerer en række processer, og samtidig vil KMD håndtere mange administrationsopgaver. Dermed får vi en delvist outsourcet løsning, hvor vi stadig selv er i kontrol med vores egne data,” siger Kirsten Therkildsen, som er Head of HR Services i Siemens Gamesa.\n”Nu glæder vi os bare til at komme i gang med projektet, og vi ser meget frem til samarbejdet med KMD," tilføjer hun.\nOgså i KMD er der glæde over aftalen. \n”Vi er stolte af, at Siemens Gamesa valgte os som deres partner. Samtidig får vi nu en ny kunde ind, hvor vi integrerer KMD Payroll Cloud med virksomhedens HR-system – Workday – så vi dækker efterhånden integrationen til de førende globale HR-systemer. Det giver nogle gode markedsmæssige muligheder,” siger Kristian de Linde, Business Line Director i KMD.\n”I hele forløbet har vi haft en meget tæt kontakt til kunden – vi har lyttet, forstået kundens behov og i sidste ende tilbudt en løsning, som passer til Siemens Gamesa,” siger Kristian de Linde og sender en stor tak til teamet bag den nye aftale.\nSiemens Gamesa anvender i dag løsningen KMD Nettoløn og er den første af de mange kunder på KMD Nettoløn, som bliver løftet til den cloudbaserede KMD Payroll Cloud.